<h1 class="text-center">Istorijat Odbojkaškog kluba Napredak 037</h1><hr class="marginTop">
	<p class="aboutText text-justify">Odbojkaški klub Napredak 037 je osnovan 7.marta 2013 godine.  Osnivači kluba su Jović Lazar, Stojiljković Vladimir i Jović Dragan koji je i prvi predsednik kluba.<br><br> Tokom letnjeg perioda  klub organizuje besplatnu školu odbojke na pesku sa nizom turnira tokom letnjeg perioda pred početak takmičarskih sezona. Upravo je takav bio početak i prve godine odbojkaskog leta  na pesku se prijavilo dosta dece i mladih igrača i formirane su prve selekcije kluba. <br><br> U prvoj takmičarskoj sezoni posle samo tri meseca rada naš klub je u takmičenju imao 4 takmičarske selekcije. Muška ekipa se u sezoni 2013-2014 takmičila u Medjuregionalnoj ligi Raško – Rasinskog regiona gde je zauzela  4.mesto dok je kadetska ekipa zauzela 3.mesto u kadetskoj regionalnoj ligi Raško-Rasinskog regiona. Ženska selekcija iste godine je u  seniorskom takmičenju Medjuopštinske lige Trstenika zauzela  5.mesto dok je pionirska ekipa bila 7. U pionirskom takmicenju Raško – Rasinskog regiona.  Pored nasih takmicarskih selekcija formirali smo i gradsku mušku selekciju koja je na 1. Mini kupu gradova u Kraljevu osvojila prvo mesto ciju su vecinu činili igrači iz naše kadetske ekipe pod vodjstvom našeg trenera Vladimira Stojiljkovića.<br><br>  U sledećoj takmičarskoj sezoni naše ekipe su napredovale i učestvovale u višim rangovima takmicenja. Muska ekipa je u sezoni 2014-2015 u takmičenju Druge lige Zapad zauzela 5.mesto dok je ženska ekipa u takmičenju Medjuregionalne lige Raško – Rasinskog regiona zauzela  6.mesto. Pored seniorskih ekipa u takmičenju mladjih kategorija ženska pionirska ekipa je zauzela 4.mesto dok je muška juniorska ekipa osvojila prvenstvo Raško – Rasinskog okruga za juniore i ostvarila plasman na prvenstvo Srbije gde je na polufinalnom turniru odigranom u Leskovcu zauzela  4.mesto. U drugoj sezoni je pored muške gradske selekcije formirana i ženska gradska selekcija na 2.Mini kupu odrzanom u našem gradu gde su obe selekcije zauzele 3.mesto. <br><br> U sezoni 2015-2016 seniorska ekipa je u takmičenju Druge lige Zapad osvojila 3.mesto i stekla pravo nastupa u novoformiranoj Prvoj B ligi dok je juniorska ekipa bila 4. U takmičenju Raško – Rasinskog okruga za juniore. Ženska seniorska ekipa je zauzela 5.mesto u Medjuregionlnoj ligi Raško – Rasinskog regiona dok je ženska kadetska ekipa zauzela 3.mesto u kadetskoj ligi regiona. Pored toga gradska selekcija je na 3.Mini kupu odrzanom u Novom pazaru osvojila prvo mesto pod vodjstvom naseg trenera Lazara Jovića uz učešće kompletne ženske kadetske ekipe našeg kluba.  Pored takmičarskih selekcija klub je učestvovao na mnogobrojnim turnirima i manifestacijama ( vise o tome u sekciji aktivnosti) i do sada je odigrao 217 zvaničnih i nezvaničnih utakmica.</p>